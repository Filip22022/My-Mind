---
Title: Taxes in Poland (2023)
Tags: Public
Aliases:
Date created: 2023-09-20 10:11
---

## Czym Jest Podatek
Podatkiem jest publicznoprawne, nieodpłatne, przymusowe oraz bezzwrotne świadczenie pieniężne na rzecz państwa.

## Jakie Są Podatki W Polsce W 2023
Podatki dzielą się na:
1. bezpośrednie - odprowadzane samodzielnie przez podatnika, oraz pośrednie - pobierane samoistnie podczas płacenia za towary i usługi
2. centralne - trafiające do budżetu państwa, oraz lokalne - trafiające do budżetu gminy

### Podatki Bezpośrednie
- podatek dochodowy od osób fizycznych (PIT);
- podatek dochodowy od osób prawnych (CIT);
- podatek od nieruchomości;
- podatek od spadków i darowizn;
- podatek od czynności cywilnoprawnych;
- podatek od wydobycia niektórych kopalin;
- podatek od produkcji okrętowej;
- podatek od środków transportowych;
- podatek tonażowy;
- podatek od niektórych instytucji finansowych (tzw. podatek bankowy);
- podatek rolny;
- podatek leśny;
- podatek od sprzedaży detalicznej;
- podatek od zysków kapitałowych

### Podatki Pośrednie
- podatek od towarów i usług (VAT);
- podatek akcyzowy;
- podatek od gier hazardowych.


## Szczegóły Podatków
Pomijając niedotyczące jak podatek tonażowy.

### Vat
Podatek od towarów i usług - dodawany do ceny netto aby otrzymać cenę brutto.

Stanowi nawet 50% dochodu państwa.

Stawki VAT:
- 23% - stawka podstawowa
- 8% - stawka obniżona dla usług budowlanych, remontowych w szczególnych przypadkach
- 5% - stawka dla produktów rolnych i niektórych produktów spożywczych, artykułów higienicznych oraz książek i czasopism specjalistycznych
- 0% - wewnątrzwspólnotowa dostawa towarów oraz eksport towarów

### Akcyza
Nakładana głownie na towary szkodliwe dla zdrowia (alkohol papierosy), oraz towary powstające niskim kosztem o wysokim zapotrzebowaniu (paliwo, energia).

Stanowi nawet 20% dochodu państwa.

Stawki określane kwotowo lub procentowo, przydzielane osobno do poszczególnych towarów.

### Podatek Od Gier

Płacony przez organizatorów gier losowych, oraz uczestników turniejów pokera.

### PIT I CIT

#### Osoba Fizyczna a Prawna
Osoba fizyczna to każdy człowiek.

Każdy posiada zdolność prawną - do bycia podmiotem praw i obowiązków. Osoba fizyczna może posiadać także zdolność do czynności prawnych - do dysponowania swoimi prawami i zobowiązaniami we własnym imieniu. Wyklucza to osoby poniżej 13 roku życia oraz osoby ubezwłasnowolnione. Standardowo pełną zdolność do czynności prawnych zyskuje się w dniu 18 urodzin.

Osoba fizyczna może prowadzić działalność gospodarczą w formie jednoosobowej.

Osoba prawna to "trwałe zespolenie ludzi i środków materialnych w celu realizacji określonych zadań" - grupa osób łączących swoje siły i środki aby tworzyć zarejestrowaną działalność gospodarczą .

#### PIT
Podatek dochodowy od osób fizycznych

Podatek płacony przez wszystkie osoby fizyczne osiągające przychody. Płacony na podstawie dochodu.

- 12% przy rocznych dochodach do 120 000zł
- 32% przy rocznych dochodach powyżej 120 000zł

Kwota wolna od podatku - 30 000zł 
Od tej kwoty nie trzeba odprowadzać podatku dochodowego.

PIT może być rozliczany na zasadach szczególnych, jednak alternatywne metody dotyczą głównie przedsiębiorców.

Od podatku dochodowego możliwe jest uzyskanie ulgi lub zwolnienia, strona gov na temat ulg od PIT:
https://www.podatki.gov.pl/pit/ulgi-odliczenia-i-zwolnienia/

#### CIT
To również podatek dochodowy, obowiązujący osoby prawne. 

- 19% stawka podstawowa
- 9% stawka dla "małych podatników"
### Podatek Od Spadków I Darowizn
Osoba otrzymująca spadek lub darowiznę musi odprowadzić podatek zależny od wysokości spadku/darowizny oraz stopnia pokrewieństwa między darczyńcą a obdarowanym.

Możliwe jest całkowite zwolnienie od tego podatku pod warunkiem pokrewieństwa grupy zerowej oraz złożenia odpowiedniej deklaracji.

W pozostałych grupach pokrewieństwa istnieją także kwoty wolne od tego podatku.

### Podatek Od Czynności Cywilnoprawnych
Płacony podczas zawierania umów cywilnoprawnych i zależny od rodzaju czynności. Płatny u notariusza lub w ciągu 14 dni od dokonania czynności w przypadku braku aktu notarialnego. 

### Podatek Od Zysków Kapitałowych
Podatek odprowadzany od dochodu z tytułu odsetek od papierów wartościowych, pożyczek, lokat oraz dywidend, a także udziału w funduszach inwestycyjnych. 

- 19% zysków

## Dodatkowe Podatki
Są to daniny, które prawnie nie są podatkami, jednak nie ma znaczącej różnicy w ich mechanizmie.

- podatek od deszczu
- opłata cukrowa





## Sources
- https://www.podatki.gov.pl/abc-podatkow/podatki-w-polsce/
- https://www.podatki.gov.pl/pozostale-podatki/gry-hazardowe/
- https://www.pit.pl/kwota-wolna-od-podatku/
- https://direct.money.pl/artykuly/porady/lista-obowiazkowych-podatkow-ktore-trzeba-placic-a-kiedy-mozna-ich-uniknac
- https://www.trade.gov.pl/en/extended-topics/a-short-guide-to-polish-taxes/